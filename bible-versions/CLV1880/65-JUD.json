[
  {
    "book": "JUD",
    "chapter": 1,
    "verse": 1,
    "content": {
      "text": "Iudas Iesu Christi servus frater autem Iacobi his qui in Deo Patre dilectis et Iesu Christo conservatis vocatis",
      "paragraph": true
    }
  },
  {
    "book": "JUD",
    "chapter": 1,
    "verse": 2,
    "content": "misericordia vobis et pax et caritas adimpleatur"
  },
  {
    "book": "JUD",
    "chapter": 1,
    "verse": 3,
    "content": "carissimi omnem sollicitudinem faciens scribendi vobis de communi vestra salute necesse habui scribere vobis deprecans supercertari semel traditae sanctis fidei"
  },
  {
    "book": "JUD",
    "chapter": 1,
    "verse": 4,
    "content": "subintroierunt enim quidam homines qui olim praescripti sunt in hoc iudicium impii Dei nostri gratiam transferentes in luxuriam et solum Dominatorem et Dominum nostrum Iesum Christum negantes"
  },
  {
    "book": "JUD",
    "chapter": 1,
    "verse": 5,
    "content": "commonere autem vos volo scientes semel omnia quoniam Iesus populum de terra Aegypti salvans secundo eos qui non crediderunt perdidit"
  },
  {
    "book": "JUD",
    "chapter": 1,
    "verse": 6,
    "content": "angelos vero qui non servaverunt suum principatum sed dereliquerunt suum domicilium in iudicium magni diei vinculis aeternis sub caligine reservavit"
  },
  {
    "book": "JUD",
    "chapter": 1,
    "verse": 7,
    "content": "sicut Sodoma et Gomorra et finitimae civitates simili modo exfornicatae et abeuntes post carnem alteram factae sunt exemplum ignis aeterni poenam sustinentes"
  },
  {
    "book": "JUD",
    "chapter": 1,
    "verse": 8,
    "content": "similiter et hii carnem quidem maculant dominationem autem spernunt maiestates autem blasphemant"
  },
  {
    "book": "JUD",
    "chapter": 1,
    "verse": 9,
    "content": "cum Michahel archangelus cum diabolo disputans altercaretur de Mosi corpore non est ausus iudicium inferre blasphemiae sed dixit imperet tibi Dominus"
  },
  {
    "book": "JUD",
    "chapter": 1,
    "verse": 10,
    "content": "hii autem quaecumque quidem ignorant blasphemant quaecumque autem naturaliter tamquam muta animalia norunt in his corrumpuntur"
  },
  {
    "book": "JUD",
    "chapter": 1,
    "verse": 11,
    "content": "vae illis quia via Cain abierunt et errore Balaam mercede effusi sunt et contradictione Core perierunt"
  },
  {
    "book": "JUD",
    "chapter": 1,
    "verse": 12,
    "content": "hii sunt in epulis suis maculae convivantes sine timore semet ipsos pascentes nubes sine aqua quae a ventis circumferuntur arbores autumnales infructuosae bis mortuae eradicatae"
  },
  {
    "book": "JUD",
    "chapter": 1,
    "verse": 13,
    "content": "fluctus feri maris despumantes suas confusiones sidera errantia quibus procella tenebrarum in aeternum servata est"
  },
  {
    "book": "JUD",
    "chapter": 1,
    "verse": 14,
    "content": "prophetavit autem et his septimus ab Adam Enoc dicens ecce venit Dominus in sanctis milibus suis"
  },
  {
    "book": "JUD",
    "chapter": 1,
    "verse": 15,
    "content": "facere iudicium contra omnes et arguere omnes impios de omnibus operibus impietatis eorum quibus impie egerunt et de omnibus duris quae locuti sunt contra eum peccatores impii"
  },
  {
    "book": "JUD",
    "chapter": 1,
    "verse": 16,
    "content": "hii sunt murmuratores querellosi secundum desideria sua ambulantes et os illorum loquitur superba mirantes personas quaestus causa"
  },
  {
    "book": "JUD",
    "chapter": 1,
    "verse": 17,
    "content": "vos autem carissimi memores estote verborum quae praedicta sunt ab apostolis Domini nostri Iesu Christi"
  },
  {
    "book": "JUD",
    "chapter": 1,
    "verse": 18,
    "content": "quia dicebant vobis quoniam in novissimo tempore venient inlusores secundum sua desideria ambulantes impietatum"
  },
  {
    "book": "JUD",
    "chapter": 1,
    "verse": 19,
    "content": "hii sunt qui segregant animales Spiritum non habentes"
  },
  {
    "book": "JUD",
    "chapter": 1,
    "verse": 20,
    "content": "vos autem carissimi superaedificantes vosmet ipsos sanctissimae vestrae fidei in Spiritu Sancto orantes"
  },
  {
    "book": "JUD",
    "chapter": 1,
    "verse": 21,
    "content": "ipsos vos in dilectione Dei servate"
  },
  {
    "book": "JUD",
    "chapter": 1,
    "verse": 22,
    "content": "et hos quidem arguite iudicatos"
  },
  {
    "book": "JUD",
    "chapter": 1,
    "verse": 23,
    "content": "illos vero salvate de igne rapientes aliis autem miseremini in timore odientes et eam quae carnalis est maculatam tunicam"
  },
  {
    "book": "JUD",
    "chapter": 1,
    "verse": 24,
    "content": "ei autem qui potest vos conservare sine peccato et constituere ante conspectum gloriae suae inmaculatos in exultatione"
  },
  {
    "book": "JUD",
    "chapter": 1,
    "verse": 25,
    "content": "soli Deo salvatori nostro per Iesum Christum Dominum nostrum gloria magnificentia imperium et potestas ante omne saeculum et nunc et in omnia saecula amen"
  }
]
