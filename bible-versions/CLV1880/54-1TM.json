[
  {
    "book": "1TM",
    "chapter": 1,
    "verse": 1,
    "content": {
      "text": "Paulus apostolus Christi Iesu secundum imperium Dei salvatoris nostri et Christi Iesu spei nostrae",
      "paragraph": true
    }
  },
  {
    "book": "1TM",
    "chapter": 1,
    "verse": 2,
    "content": "Timotheo dilecto filio in fide gratia misericordia pax a Deo Patre et Christo Iesu Domino nostro"
  },
  {
    "book": "1TM",
    "chapter": 1,
    "verse": 3,
    "content": "sicut rogavi te ut remaneres Ephesi cum irem in Macedoniam ut denuntiares quibusdam ne aliter docerent"
  },
  {
    "book": "1TM",
    "chapter": 1,
    "verse": 4,
    "content": "neque intenderent fabulis et genealogiis interminatis quae quaestiones praestant magis quam aedificationem Dei quae est in fide"
  },
  {
    "book": "1TM",
    "chapter": 1,
    "verse": 5,
    "content": "finis autem praecepti est caritas de corde puro et conscientia bona et fide non ficta"
  },
  {
    "book": "1TM",
    "chapter": 1,
    "verse": 6,
    "content": "a quibus quidam aberrantes conversi sunt in vaniloquium"
  },
  {
    "book": "1TM",
    "chapter": 1,
    "verse": 7,
    "content": "volentes esse legis doctores non intellegentes neque quae loquuntur neque de quibus adfirmant"
  },
  {
    "book": "1TM",
    "chapter": 1,
    "verse": 8,
    "content": "scimus autem quia bona est lex si quis ea legitime utatur"
  },
  {
    "book": "1TM",
    "chapter": 1,
    "verse": 9,
    "content": "sciens hoc quia iusto lex non est posita sed iniustis et non subditis impiis et peccatoribus sceleratis et contaminatis patricidis et matricidis homicidis"
  },
  {
    "book": "1TM",
    "chapter": 1,
    "verse": 10,
    "content": "fornicariis masculorum concubitoribus plagiariis mendacibus periuris et si quid aliud sanae doctrinae adversatur"
  },
  {
    "book": "1TM",
    "chapter": 1,
    "verse": 11,
    "content": "quae est secundum evangelium gloriae beati Dei quod creditum est mihi"
  },
  {
    "book": "1TM",
    "chapter": 1,
    "verse": 12,
    "content": "gratias ago ei qui me confortavit Christo Iesu Domino nostro quia fidelem me existimavit ponens in ministerio"
  },
  {
    "book": "1TM",
    "chapter": 1,
    "verse": 13,
    "content": "qui prius fui blasphemus et persecutor et contumeliosus sed misericordiam consecutus sum quia ignorans feci in incredulitate"
  },
  {
    "book": "1TM",
    "chapter": 1,
    "verse": 14,
    "content": "superabundavit autem gratia Domini nostri cum fide et dilectione quae est in Christo Iesu"
  },
  {
    "book": "1TM",
    "chapter": 1,
    "verse": 15,
    "content": "fidelis sermo et omni acceptione dignus quia Christus Iesus venit in mundum peccatores salvos facere quorum primus ego sum"
  },
  {
    "book": "1TM",
    "chapter": 1,
    "verse": 16,
    "content": "sed ideo misericordiam consecutus sum ut in me primo ostenderet Christus Iesus omnem patientiam ad deformationem eorum qui credituri sunt illi in vitam aeternam"
  },
  {
    "book": "1TM",
    "chapter": 1,
    "verse": 17,
    "content": "regi autem saeculorum inmortali invisibili soli Deo honor et gloria in saecula saeculorum amen"
  },
  {
    "book": "1TM",
    "chapter": 1,
    "verse": 18,
    "content": "hoc praeceptum commendo tibi fili Timothee secundum praecedentes in te prophetias ut milites in illis bonam militiam"
  },
  {
    "book": "1TM",
    "chapter": 1,
    "verse": 19,
    "content": "habens fidem et bonam conscientiam quam quidam repellentes circa fidem naufragaverunt"
  },
  {
    "book": "1TM",
    "chapter": 1,
    "verse": 20,
    "content": "ex quibus est Hymeneus et Alexander quos tradidi Satanae ut discant non blasphemare"
  },
  {
    "book": "1TM",
    "chapter": 2,
    "verse": 1,
    "content": {
      "text": "obsecro igitur primo omnium fieri obsecrationes orationes postulationes gratiarum actiones pro omnibus hominibus",
      "paragraph": true
    }
  },
  {
    "book": "1TM",
    "chapter": 2,
    "verse": 2,
    "content": "pro regibus et omnibus qui in sublimitate sunt ut quietam et tranquillam vitam agamus in omni pietate et castitate"
  },
  {
    "book": "1TM",
    "chapter": 2,
    "verse": 3,
    "content": "hoc enim bonum est et acceptum coram salutari nostro Deo"
  },
  {
    "book": "1TM",
    "chapter": 2,
    "verse": 4,
    "content": "qui omnes homines vult salvos fieri et ad agnitionem veritatis venire"
  },
  {
    "book": "1TM",
    "chapter": 2,
    "verse": 5,
    "content": "unus enim Deus unus et mediator Dei et hominum homo Christus Iesus"
  },
  {
    "book": "1TM",
    "chapter": 2,
    "verse": 6,
    "content": "qui dedit redemptionem semet ipsum pro omnibus testimonium temporibus suis"
  },
  {
    "book": "1TM",
    "chapter": 2,
    "verse": 7,
    "content": "in quo positus sum ego praedicator et apostolus veritatem dico non mentior doctor gentium in fide et veritate"
  },
  {
    "book": "1TM",
    "chapter": 2,
    "verse": 8,
    "content": "volo ergo viros orare in omni loco levantes puras manus sine ira et disceptatione"
  },
  {
    "book": "1TM",
    "chapter": 2,
    "verse": 9,
    "content": "similiter et mulieres in habitu ornato cum verecundia et sobrietate ornantes se non in tortis crinibus aut auro aut margaritis vel veste pretiosa"
  },
  {
    "book": "1TM",
    "chapter": 2,
    "verse": 10,
    "content": "sed quod decet mulieres promittentes pietatem per opera bona"
  },
  {
    "book": "1TM",
    "chapter": 2,
    "verse": 11,
    "content": "mulier in silentio discat cum omni subiectione"
  },
  {
    "book": "1TM",
    "chapter": 2,
    "verse": 12,
    "content": "docere autem mulieri non permitto neque dominari in virum sed esse in silentio"
  },
  {
    "book": "1TM",
    "chapter": 2,
    "verse": 13,
    "content": "Adam enim primus formatus est deinde Eva"
  },
  {
    "book": "1TM",
    "chapter": 2,
    "verse": 14,
    "content": "et Adam non est seductus mulier autem seducta in praevaricatione fuit"
  },
  {
    "book": "1TM",
    "chapter": 2,
    "verse": 15,
    "content": "salvabitur autem per filiorum generationem si permanserint in fide et dilectione et sanctificatione cum sobrietate"
  },
  {
    "book": "1TM",
    "chapter": 3,
    "verse": 1,
    "content": {
      "text": "fidelis sermo si quis episcopatum desiderat bonum opus desiderat",
      "paragraph": true
    }
  },
  {
    "book": "1TM",
    "chapter": 3,
    "verse": 2,
    "content": "oportet ergo episcopum inreprehensibilem esse unius uxoris virum sobrium prudentem ornatum hospitalem doctorem"
  },
  {
    "book": "1TM",
    "chapter": 3,
    "verse": 3,
    "content": "non vinolentum non percussorem sed modestum non litigiosum non cupidum"
  },
  {
    "book": "1TM",
    "chapter": 3,
    "verse": 4,
    "content": "suae domui bene praepositum filios habentem subditos cum omni castitate"
  },
  {
    "book": "1TM",
    "chapter": 3,
    "verse": 5,
    "content": "si quis autem domui suae praeesse nescit quomodo ecclesiae Dei diligentiam habebit"
  },
  {
    "book": "1TM",
    "chapter": 3,
    "verse": 6,
    "content": "non neophytum ne in superbia elatus in iudicium incidat diaboli"
  },
  {
    "book": "1TM",
    "chapter": 3,
    "verse": 7,
    "content": "oportet autem illum et testimonium habere bonum ab his qui foris sunt ut non in obprobrium incidat et laqueum diaboli"
  },
  {
    "book": "1TM",
    "chapter": 3,
    "verse": 8,
    "content": "diaconos similiter pudicos non bilingues non multo vino deditos non turpe lucrum sectantes"
  },
  {
    "book": "1TM",
    "chapter": 3,
    "verse": 9,
    "content": "habentes mysterium fidei in conscientia pura"
  },
  {
    "book": "1TM",
    "chapter": 3,
    "verse": 10,
    "content": "et hii autem probentur primum et sic ministrent nullum crimen habentes"
  },
  {
    "book": "1TM",
    "chapter": 3,
    "verse": 11,
    "content": "mulieres similiter pudicas non detrahentes sobrias fideles in omnibus"
  },
  {
    "book": "1TM",
    "chapter": 3,
    "verse": 12,
    "content": "diacones sint unius uxoris viri qui filiis suis bene praesunt et suis domibus"
  },
  {
    "book": "1TM",
    "chapter": 3,
    "verse": 13,
    "content": "qui enim bene ministraverint gradum sibi bonum adquirent et multam fiduciam in fide quae est in Christo Iesu"
  },
  {
    "book": "1TM",
    "chapter": 3,
    "verse": 14,
    "content": "haec tibi scribo sperans venire ad te cito"
  },
  {
    "book": "1TM",
    "chapter": 3,
    "verse": 15,
    "content": "si autem tardavero ut scias quomodo oporteat te in domo Dei conversari quae est ecclesia Dei vivi columna et firmamentum veritatis"
  },
  {
    "book": "1TM",
    "chapter": 3,
    "verse": 16,
    "content": "et manifeste magnum est pietatis sacramentum quod manifestatum est in carne iustificatum est in spiritu apparuit angelis praedicatum est gentibus creditum est in mundo adsumptum est in gloria"
  },
  {
    "book": "1TM",
    "chapter": 4,
    "verse": 1,
    "content": {
      "text": "Spiritus autem manifeste dicit quia in novissimis temporibus discedent quidam a fide adtendentes spiritibus erroris et doctrinis daemoniorum",
      "paragraph": true
    }
  },
  {
    "book": "1TM",
    "chapter": 4,
    "verse": 2,
    "content": "in hypocrisi loquentium mendacium et cauteriatam habentium suam conscientiam"
  },
  {
    "book": "1TM",
    "chapter": 4,
    "verse": 3,
    "content": "prohibentium nubere abstinere a cibis quos Deus creavit ad percipiendum cum gratiarum actione fidelibus et his qui cognoverunt veritatem"
  },
  {
    "book": "1TM",
    "chapter": 4,
    "verse": 4,
    "content": "quia omnis creatura Dei bona et nihil reiciendum quod cum gratiarum actione percipitur"
  },
  {
    "book": "1TM",
    "chapter": 4,
    "verse": 5,
    "content": "sanctificatur enim per verbum Dei et orationem"
  },
  {
    "book": "1TM",
    "chapter": 4,
    "verse": 6,
    "content": "haec proponens fratribus bonus eris minister Christi Iesu enutritus verbis fidei et bonae doctrinae quam adsecutus es"
  },
  {
    "book": "1TM",
    "chapter": 4,
    "verse": 7,
    "content": "ineptas autem et aniles fabulas devita exerce te ipsum ad pietatem"
  },
  {
    "book": "1TM",
    "chapter": 4,
    "verse": 8,
    "content": "nam corporalis exercitatio ad modicum utilis est pietas autem ad omnia utilis est promissionem habens vitae quae nunc est et futurae"
  },
  {
    "book": "1TM",
    "chapter": 4,
    "verse": 9,
    "content": "fidelis sermo et omni acceptione dignus"
  },
  {
    "book": "1TM",
    "chapter": 4,
    "verse": 10,
    "content": "in hoc enim laboramus et maledicimur quia speravimus in Deum vivum qui est salvator omnium hominum maxime fidelium"
  },
  {
    "book": "1TM",
    "chapter": 4,
    "verse": 11,
    "content": "praecipe haec et doce"
  },
  {
    "book": "1TM",
    "chapter": 4,
    "verse": 12,
    "content": "nemo adulescentiam tuam contemnat sed exemplum esto fidelium in verbo in conversatione in caritate in fide in castitate"
  },
  {
    "book": "1TM",
    "chapter": 4,
    "verse": 13,
    "content": "dum venio adtende lectioni exhortationi doctrinae"
  },
  {
    "book": "1TM",
    "chapter": 4,
    "verse": 14,
    "content": "noli neglegere gratiam quae in te est quae data est tibi per prophetiam cum inpositione manuum presbyterii"
  },
  {
    "book": "1TM",
    "chapter": 4,
    "verse": 15,
    "content": "haec meditare in his esto ut profectus tuus manifestus sit omnibus"
  },
  {
    "book": "1TM",
    "chapter": 4,
    "verse": 16,
    "content": "adtende tibi et doctrinae insta in illis hoc enim faciens et te ipsum salvum facies et qui te audiunt"
  },
  {
    "book": "1TM",
    "chapter": 5,
    "verse": 1,
    "content": {
      "text": "seniorem ne increpaveris sed obsecra ut patrem iuvenes ut fratres",
      "paragraph": true
    }
  },
  {
    "book": "1TM",
    "chapter": 5,
    "verse": 2,
    "content": "anus ut matres iuvenculas ut sorores in omni castitate"
  },
  {
    "book": "1TM",
    "chapter": 5,
    "verse": 3,
    "content": "viduas honora quae vere viduae sunt"
  },
  {
    "book": "1TM",
    "chapter": 5,
    "verse": 4,
    "content": "si qua autem vidua filios aut nepotes habet discant primum domum suam regere et mutuam vicem reddere parentibus hoc enim acceptum est coram Deo"
  },
  {
    "book": "1TM",
    "chapter": 5,
    "verse": 5,
    "content": "quae autem vere vidua est et desolata speravit in Deum et instat obsecrationibus et orationibus nocte ac die"
  },
  {
    "book": "1TM",
    "chapter": 5,
    "verse": 6,
    "content": "nam quae in deliciis est vivens mortua est"
  },
  {
    "book": "1TM",
    "chapter": 5,
    "verse": 7,
    "content": "et hoc praecipe ut inreprehensibiles sint"
  },
  {
    "book": "1TM",
    "chapter": 5,
    "verse": 8,
    "content": "si quis autem suorum et maxime domesticorum curam non habet fidem negavit et est infideli deterior"
  },
  {
    "book": "1TM",
    "chapter": 5,
    "verse": 9,
    "content": "vidua eligatur non minus sexaginta annorum quae fuerit unius viri uxor"
  },
  {
    "book": "1TM",
    "chapter": 5,
    "verse": 10,
    "content": "in operibus bonis testimonium habens si filios educavit si hospitio recepit si sanctorum pedes lavit si tribulationem patientibus subministravit si omne opus bonum subsecuta est"
  },
  {
    "book": "1TM",
    "chapter": 5,
    "verse": 11,
    "content": "adulescentiores autem viduas devita cum enim luxuriatae fuerint in Christo nubere volunt"
  },
  {
    "book": "1TM",
    "chapter": 5,
    "verse": 12,
    "content": "habentes damnationem quia primam fidem irritam fecerunt"
  },
  {
    "book": "1TM",
    "chapter": 5,
    "verse": 13,
    "content": "simul autem et otiosae discunt circumire domos non solum otiosae sed et verbosae et curiosae loquentes quae non oportet"
  },
  {
    "book": "1TM",
    "chapter": 5,
    "verse": 14,
    "content": "volo ergo iuveniores nubere filios procreare matres familias esse nullam occasionem dare adversario maledicti gratia"
  },
  {
    "book": "1TM",
    "chapter": 5,
    "verse": 15,
    "content": "iam enim quaedam conversae sunt retro Satanan"
  },
  {
    "book": "1TM",
    "chapter": 5,
    "verse": 16,
    "content": "si qua fidelis habet viduas subministret illis et non gravetur ecclesia ut his quae vere viduae sunt sufficiat"
  },
  {
    "book": "1TM",
    "chapter": 5,
    "verse": 17,
    "content": "qui bene praesunt presbyteri duplici honore digni habeantur maxime qui laborant in verbo et doctrina"
  },
  {
    "book": "1TM",
    "chapter": 5,
    "verse": 18,
    "content": "dicit enim scriptura non infrenabis os bovi trituranti et dignus operarius mercede sua"
  },
  {
    "book": "1TM",
    "chapter": 5,
    "verse": 19,
    "content": "adversus presbyterum accusationem noli recipere nisi sub duobus et tribus testibus"
  },
  {
    "book": "1TM",
    "chapter": 5,
    "verse": 20,
    "content": "peccantes coram omnibus argue ut et ceteri timorem habeant"
  },
  {
    "book": "1TM",
    "chapter": 5,
    "verse": 21,
    "content": "testor coram Deo et Christo Iesu et electis angelis ut haec custodias sine praeiudicio nihil faciens in aliam partem declinando"
  },
  {
    "book": "1TM",
    "chapter": 5,
    "verse": 22,
    "content": "manus cito nemini inposueris neque communicaveris peccatis alienis te ipsum castum custodi"
  },
  {
    "book": "1TM",
    "chapter": 5,
    "verse": 23,
    "content": "noli adhuc aquam bibere sed vino modico utere propter stomachum tuum et frequentes tuas infirmitates"
  },
  {
    "book": "1TM",
    "chapter": 5,
    "verse": 24,
    "content": "quorundam hominum peccata manifesta sunt praecedentia ad iudicium quosdam autem et subsequuntur"
  },
  {
    "book": "1TM",
    "chapter": 5,
    "verse": 25,
    "content": "similiter et facta bona manifesta sunt et quae aliter se habent abscondi non possunt"
  },
  {
    "book": "1TM",
    "chapter": 6,
    "verse": 1,
    "content": {
      "text": "quicumque sunt sub iugo servi dominos suos omni honore dignos arbitrentur ne nomen Domini et doctrina blasphemetur",
      "paragraph": true
    }
  },
  {
    "book": "1TM",
    "chapter": 6,
    "verse": 2,
    "content": "qui autem fideles habent dominos non contemnant quia fratres sunt sed magis serviant quia fideles sunt et dilecti qui beneficii participes sunt haec doce et exhortare"
  },
  {
    "book": "1TM",
    "chapter": 6,
    "verse": 3,
    "content": "si quis aliter docet et non adquiescit sanis sermonibus Domini nostri Iesu Christi et ei quae secundum pietatem est doctrinae"
  },
  {
    "book": "1TM",
    "chapter": 6,
    "verse": 4,
    "content": "superbus nihil sciens sed languens circa quaestiones et pugnas verborum ex quibus oriuntur invidiae contentiones blasphemiae suspiciones malae"
  },
  {
    "book": "1TM",
    "chapter": 6,
    "verse": 5,
    "content": "conflictationes hominum mente corruptorum et qui veritate privati sunt existimantium quaestum esse pietatem"
  },
  {
    "book": "1TM",
    "chapter": 6,
    "verse": 6,
    "content": "est autem quaestus magnus pietas cum sufficientia"
  },
  {
    "book": "1TM",
    "chapter": 6,
    "verse": 7,
    "content": "nihil enim intulimus in mundum haut dubium quia nec auferre quid possumus"
  },
  {
    "book": "1TM",
    "chapter": 6,
    "verse": 8,
    "content": "habentes autem alimenta et quibus tegamur his contenti sumus"
  },
  {
    "book": "1TM",
    "chapter": 6,
    "verse": 9,
    "content": "nam qui volunt divites fieri incidunt in temptationem et laqueum et desideria multa inutilia et nociva quae mergunt homines in interitum et perditionem"
  },
  {
    "book": "1TM",
    "chapter": 6,
    "verse": 10,
    "content": "radix enim omnium malorum est cupiditas quam quidam appetentes erraverunt a fide et inseruerunt se doloribus multis"
  },
  {
    "book": "1TM",
    "chapter": 6,
    "verse": 11,
    "content": "tu autem o homo Dei haec fuge sectare vero iustitiam pietatem fidem caritatem patientiam mansuetudinem"
  },
  {
    "book": "1TM",
    "chapter": 6,
    "verse": 12,
    "content": "certa bonum certamen fidei adprehende vitam aeternam in qua vocatus es et confessus bonam confessionem coram multis testibus"
  },
  {
    "book": "1TM",
    "chapter": 6,
    "verse": 13,
    "content": "praecipio tibi coram Deo qui vivificat omnia et Christo Iesu qui testimonium reddidit sub Pontio Pilato bonam confessionem"
  },
  {
    "book": "1TM",
    "chapter": 6,
    "verse": 14,
    "content": "ut serves mandatum sine macula inreprehensibile usque in adventum Domini nostri Iesu Christi"
  },
  {
    "book": "1TM",
    "chapter": 6,
    "verse": 15,
    "content": "quem suis temporibus ostendet beatus et solus potens rex regum et Dominus dominantium"
  },
  {
    "book": "1TM",
    "chapter": 6,
    "verse": 16,
    "content": "qui solus habet inmortalitatem lucem habitans inaccessibilem quem vidit nullus hominum sed nec videre potest cui honor et imperium sempiternum amen"
  },
  {
    "book": "1TM",
    "chapter": 6,
    "verse": 17,
    "content": "divitibus huius saeculi praecipe non sublime sapere neque sperare in incerto divitiarum sed in Deo qui praestat nobis omnia abunde ad fruendum"
  },
  {
    "book": "1TM",
    "chapter": 6,
    "verse": 18,
    "content": "bene agere divites fieri in operibus bonis facile tribuere communicare"
  },
  {
    "book": "1TM",
    "chapter": 6,
    "verse": 19,
    "content": "thesaurizare sibi fundamentum bonum in futurum ut adprehendant veram vitam"
  },
  {
    "book": "1TM",
    "chapter": 6,
    "verse": 20,
    "content": "o Timothee depositum custodi devitans profanas vocum novitates et oppositiones falsi nominis scientiae"
  },
  {
    "book": "1TM",
    "chapter": 6,
    "verse": 21,
    "content": "quam quidam promittentes circa fidem exciderunt gratia tecum"
  }
]
