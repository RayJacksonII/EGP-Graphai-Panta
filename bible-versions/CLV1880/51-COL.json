[
  {
    "book": "COL",
    "chapter": 1,
    "verse": 1,
    "content": {
      "text": "Paulus apostolus Christi Iesu per voluntatem Dei et Timotheus frater",
      "paragraph": true
    }
  },
  {
    "book": "COL",
    "chapter": 1,
    "verse": 2,
    "content": "his qui sunt Colossis sanctis et fidelibus fratribus in Christo Iesu gratia vobis et pax a Deo Patre nostro"
  },
  {
    "book": "COL",
    "chapter": 1,
    "verse": 3,
    "content": "gratias agimus Deo et Patri Domini nostri Iesu Christi semper pro vobis orantes"
  },
  {
    "book": "COL",
    "chapter": 1,
    "verse": 4,
    "content": "audientes fidem vestram in Christo Iesu et dilectionem quam habetis in sanctos omnes"
  },
  {
    "book": "COL",
    "chapter": 1,
    "verse": 5,
    "content": "propter spem quae reposita est vobis in caelis quam audistis in verbo veritatis evangelii"
  },
  {
    "book": "COL",
    "chapter": 1,
    "verse": 6,
    "content": "quod pervenit ad vos sicut et in universo mundo est et fructificat et crescit sicut in vobis ex ea die qua audistis et cognovistis gratiam Dei in veritate"
  },
  {
    "book": "COL",
    "chapter": 1,
    "verse": 7,
    "content": "sicut didicistis ab Epaphra carissimo conservo nostro qui est fidelis pro vobis minister Christi Iesu"
  },
  {
    "book": "COL",
    "chapter": 1,
    "verse": 8,
    "content": "qui etiam manifestavit nobis dilectionem vestram in Spiritu"
  },
  {
    "book": "COL",
    "chapter": 1,
    "verse": 9,
    "content": "ideo et nos ex qua die audivimus non cessamus pro vobis orantes et postulantes ut impleamini agnitione voluntatis eius in omni sapientia et intellectu spiritali"
  },
  {
    "book": "COL",
    "chapter": 1,
    "verse": 10,
    "content": "ut ambuletis digne Deo per omnia placentes in omni opere bono fructificantes et crescentes in scientia Dei"
  },
  {
    "book": "COL",
    "chapter": 1,
    "verse": 11,
    "content": "in omni virtute confortati secundum potentiam claritatis eius in omni patientia et longanimitate cum gaudio"
  },
  {
    "book": "COL",
    "chapter": 1,
    "verse": 12,
    "content": "gratias agentes Patri qui dignos nos fecit in partem sortis sanctorum in lumine"
  },
  {
    "book": "COL",
    "chapter": 1,
    "verse": 13,
    "content": "qui eripuit nos de potestate tenebrarum et transtulit in regnum Filii dilectionis suae"
  },
  {
    "book": "COL",
    "chapter": 1,
    "verse": 14,
    "content": "in quo habemus redemptionem remissionem peccatorum"
  },
  {
    "book": "COL",
    "chapter": 1,
    "verse": 15,
    "content": "qui est imago Dei invisibilis primogenitus omnis creaturae"
  },
  {
    "book": "COL",
    "chapter": 1,
    "verse": 16,
    "content": "quia in ipso condita sunt universa in caelis et in terra visibilia et invisibilia sive throni sive dominationes sive principatus sive potestates omnia per ipsum et in ipso creata sunt"
  },
  {
    "book": "COL",
    "chapter": 1,
    "verse": 17,
    "content": "et ipse est ante omnes et omnia in ipso constant"
  },
  {
    "book": "COL",
    "chapter": 1,
    "verse": 18,
    "content": "et ipse est caput corporis ecclesiae qui est principium primogenitus ex mortuis ut sit in omnibus ipse primatum tenens"
  },
  {
    "book": "COL",
    "chapter": 1,
    "verse": 19,
    "content": "quia in ipso conplacuit omnem plenitudinem habitare"
  },
  {
    "book": "COL",
    "chapter": 1,
    "verse": 20,
    "content": "et per eum reconciliare omnia in ipsum pacificans per sanguinem crucis eius sive quae in terris sive quae in caelis sunt"
  },
  {
    "book": "COL",
    "chapter": 1,
    "verse": 21,
    "content": "et vos cum essetis aliquando alienati et inimici sensu in operibus malis"
  },
  {
    "book": "COL",
    "chapter": 1,
    "verse": 22,
    "content": "nunc autem reconciliavit in corpore carnis eius per mortem exhibere vos sanctos et inmaculatos et inreprehensibiles coram ipso"
  },
  {
    "book": "COL",
    "chapter": 1,
    "verse": 23,
    "content": "si tamen permanetis in fide fundati et stabiles et inmobiles ab spe evangelii quod audistis quod praedicatum est in universa creatura quae sub caelo est cuius factus sum ego Paulus minister"
  },
  {
    "book": "COL",
    "chapter": 1,
    "verse": 24,
    "content": "qui nunc gaudeo in passionibus pro vobis et adimpleo ea quae desunt passionum Christi in carne mea pro corpore eius quod est ecclesia"
  },
  {
    "book": "COL",
    "chapter": 1,
    "verse": 25,
    "content": "cuius factus sum ego minister secundum dispensationem Dei quae data est mihi in vos ut impleam verbum Dei"
  },
  {
    "book": "COL",
    "chapter": 1,
    "verse": 26,
    "content": "mysterium quod absconditum fuit a saeculis et generationibus nunc autem manifestatum est sanctis eius"
  },
  {
    "book": "COL",
    "chapter": 1,
    "verse": 27,
    "content": "quibus voluit Deus notas facere divitias gloriae sacramenti huius in gentibus quod est Christus in vobis spes gloriae"
  },
  {
    "book": "COL",
    "chapter": 1,
    "verse": 28,
    "content": "quem nos adnuntiamus corripientes omnem hominem et docentes omnem hominem in omni sapientia ut exhibeamus omnem hominem perfectum in Christo Iesu"
  },
  {
    "book": "COL",
    "chapter": 1,
    "verse": 29,
    "content": "in quo et laboro certando secundum operationem eius quam operatur in me in virtute"
  },
  {
    "book": "COL",
    "chapter": 2,
    "verse": 1,
    "content": {
      "text": "volo enim vos scire qualem sollicitudinem habeam pro vobis et pro his qui sunt Laodiciae et quicumque non viderunt faciem meam in carne",
      "paragraph": true
    }
  },
  {
    "book": "COL",
    "chapter": 2,
    "verse": 2,
    "content": "ut consolentur corda ipsorum instructi in caritate et in omnes divitias plenitudinis intellectus in agnitionem mysterii Dei Patris Christi Iesu"
  },
  {
    "book": "COL",
    "chapter": 2,
    "verse": 3,
    "content": "in quo sunt omnes thesauri sapientiae et scientiae absconditi"
  },
  {
    "book": "COL",
    "chapter": 2,
    "verse": 4,
    "content": "hoc autem dico ut nemo vos decipiat in subtilitate sermonum"
  },
  {
    "book": "COL",
    "chapter": 2,
    "verse": 5,
    "content": "nam et si corpore absens sum sed spiritu vobiscum sum gaudens et videns ordinem vestrum et firmamentum eius quae in Christo est fidei vestrae"
  },
  {
    "book": "COL",
    "chapter": 2,
    "verse": 6,
    "content": "sicut ergo accepistis Christum Iesum Dominum in ipso ambulate"
  },
  {
    "book": "COL",
    "chapter": 2,
    "verse": 7,
    "content": "radicati et superaedificati in ipso et confirmati fide sicut et didicistis abundantes in gratiarum actione"
  },
  {
    "book": "COL",
    "chapter": 2,
    "verse": 8,
    "content": "videte ne quis vos decipiat per philosophiam et inanem fallaciam secundum traditionem hominum secundum elementa mundi et non secundum Christum"
  },
  {
    "book": "COL",
    "chapter": 2,
    "verse": 9,
    "content": "quia in ipso inhabitat omnis plenitudo divinitatis corporaliter"
  },
  {
    "book": "COL",
    "chapter": 2,
    "verse": 10,
    "content": "et estis in illo repleti qui est caput omnis principatus et potestatis"
  },
  {
    "book": "COL",
    "chapter": 2,
    "verse": 11,
    "content": "in quo et circumcisi estis circumcisione non manufacta in expoliatione corporis carnis in circumcisione Christi"
  },
  {
    "book": "COL",
    "chapter": 2,
    "verse": 12,
    "content": "consepulti ei in baptismo in quo et resurrexistis per fidem operationis Dei qui suscitavit illum a mortuis"
  },
  {
    "book": "COL",
    "chapter": 2,
    "verse": 13,
    "content": "et vos cum mortui essetis in delictis et praeputio carnis vestrae convivificavit cum illo donans vobis omnia delicta"
  },
  {
    "book": "COL",
    "chapter": 2,
    "verse": 14,
    "content": "delens quod adversum nos erat chirografum decretis quod erat contrarium nobis et ipsum tulit de medio adfigens illud cruci"
  },
  {
    "book": "COL",
    "chapter": 2,
    "verse": 15,
    "content": "expolians principatus et potestates traduxit palam triumphans illos in semet ipso"
  },
  {
    "book": "COL",
    "chapter": 2,
    "verse": 16,
    "content": "nemo ergo vos iudicet in cibo aut in potu aut in parte diei festi aut neomeniae aut sabbatorum"
  },
  {
    "book": "COL",
    "chapter": 2,
    "verse": 17,
    "content": "quae sunt umbra futurorum corpus autem Christi"
  },
  {
    "book": "COL",
    "chapter": 2,
    "verse": 18,
    "content": "nemo vos seducat volens in humilitate et religione angelorum quae non vidit ambulans frustra inflatus sensu carnis suae"
  },
  {
    "book": "COL",
    "chapter": 2,
    "verse": 19,
    "content": "et non tenens caput ex quo totum corpus per nexus et coniunctiones subministratum et constructum crescit in augmentum Dei"
  },
  {
    "book": "COL",
    "chapter": 2,
    "verse": 20,
    "content": "si mortui estis cum Christo ab elementis mundi quid adhuc tamquam viventes in mundo decernitis"
  },
  {
    "book": "COL",
    "chapter": 2,
    "verse": 21,
    "content": "ne tetigeris neque gustaveris neque contrectaveris"
  },
  {
    "book": "COL",
    "chapter": 2,
    "verse": 22,
    "content": "quae sunt omnia in interitu ipso usu secundum praecepta et doctrinas hominum"
  },
  {
    "book": "COL",
    "chapter": 2,
    "verse": 23,
    "content": "quae sunt rationem quidem habentia sapientiae in superstitione et humilitate et ad non parcendum corpori non in honore aliquo ad saturitatem carnis"
  },
  {
    "book": "COL",
    "chapter": 3,
    "verse": 1,
    "content": {
      "text": "igitur si conresurrexistis Christo quae sursum sunt quaerite ubi Christus est in dextera Dei sedens",
      "paragraph": true
    }
  },
  {
    "book": "COL",
    "chapter": 3,
    "verse": 2,
    "content": "quae sursum sunt sapite non quae supra terram"
  },
  {
    "book": "COL",
    "chapter": 3,
    "verse": 3,
    "content": "mortui enim estis et vita vestra abscondita est cum Christo in Deo"
  },
  {
    "book": "COL",
    "chapter": 3,
    "verse": 4,
    "content": "cum Christus apparuerit vita vestra tunc et vos apparebitis cum ipso in gloria"
  },
  {
    "book": "COL",
    "chapter": 3,
    "verse": 5,
    "content": "mortificate ergo membra vestra quae sunt super terram fornicationem inmunditiam libidinem concupiscentiam malam et avaritiam quae est simulacrorum servitus"
  },
  {
    "book": "COL",
    "chapter": 3,
    "verse": 6,
    "content": "propter quae venit ira Dei super filios incredulitatis"
  },
  {
    "book": "COL",
    "chapter": 3,
    "verse": 7,
    "content": "in quibus et vos ambulastis aliquando cum viveretis in illis"
  },
  {
    "book": "COL",
    "chapter": 3,
    "verse": 8,
    "content": "nunc autem deponite et vos omnia iram indignationem malitiam blasphemiam turpem sermonem de ore vestro"
  },
  {
    "book": "COL",
    "chapter": 3,
    "verse": 9,
    "content": "nolite mentiri invicem expoliantes vos veterem hominem cum actibus eius"
  },
  {
    "book": "COL",
    "chapter": 3,
    "verse": 10,
    "content": "et induentes novum eum qui renovatur in agnitionem secundum imaginem eius qui creavit eum"
  },
  {
    "book": "COL",
    "chapter": 3,
    "verse": 11,
    "content": "ubi non est gentilis et Iudaeus circumcisio et praeputium barbarus et Scytha servus et liber sed omnia et in omnibus Christus"
  },
  {
    "book": "COL",
    "chapter": 3,
    "verse": 12,
    "content": "induite vos ergo sicut electi Dei sancti et dilecti viscera misericordiae benignitatem humilitatem modestiam patientiam"
  },
  {
    "book": "COL",
    "chapter": 3,
    "verse": 13,
    "content": "subportantes invicem et donantes vobis ipsis si quis adversus aliquem habet querellam sicut et Dominus donavit vobis ita et vos"
  },
  {
    "book": "COL",
    "chapter": 3,
    "verse": 14,
    "content": "super omnia autem haec caritatem quod est vinculum perfectionis"
  },
  {
    "book": "COL",
    "chapter": 3,
    "verse": 15,
    "content": "et pax Christi exultet in cordibus vestris in qua et vocati estis in uno corpore et grati estote"
  },
  {
    "book": "COL",
    "chapter": 3,
    "verse": 16,
    "content": "verbum Christi habitet in vobis abundanter in omni sapientia docentes et commonentes vosmet ipsos psalmis hymnis canticis spiritalibus in gratia cantantes in cordibus vestris Deo"
  },
  {
    "book": "COL",
    "chapter": 3,
    "verse": 17,
    "content": "omne quodcumque facitis in verbo aut in opere omnia in nomine Domini Iesu gratias agentes Deo et Patri per ipsum"
  },
  {
    "book": "COL",
    "chapter": 3,
    "verse": 18,
    "content": "mulieres subditae estote viris sicut oportet in Domino"
  },
  {
    "book": "COL",
    "chapter": 3,
    "verse": 19,
    "content": "viri diligite uxores et nolite amari esse ad illas"
  },
  {
    "book": "COL",
    "chapter": 3,
    "verse": 20,
    "content": "filii oboedite parentibus per omnia hoc enim placitum est in Domino"
  },
  {
    "book": "COL",
    "chapter": 3,
    "verse": 21,
    "content": "patres nolite ad indignationem provocare filios vestros ut non pusillo animo fiant"
  },
  {
    "book": "COL",
    "chapter": 3,
    "verse": 22,
    "content": "servi oboedite per omnia dominis carnalibus non ad oculum servientes quasi hominibus placentes sed in simplicitate cordis timentes Dominum"
  },
  {
    "book": "COL",
    "chapter": 3,
    "verse": 23,
    "content": "quodcumque facitis ex animo operamini sicut Domino et non hominibus"
  },
  {
    "book": "COL",
    "chapter": 3,
    "verse": 24,
    "content": "scientes quod a Domino accipietis retributionem hereditatis Domino Christo servite"
  },
  {
    "book": "COL",
    "chapter": 3,
    "verse": 25,
    "content": "qui enim iniuriam facit recipiet id quod inique gessit et non est personarum acceptio"
  },
  {
    "book": "COL",
    "chapter": 4,
    "verse": 1,
    "content": {
      "text": "domini quod iustum est et aequum servis praestate scientes quoniam et vos Dominum habetis in caelo",
      "paragraph": true
    }
  },
  {
    "book": "COL",
    "chapter": 4,
    "verse": 2,
    "content": "orationi instate vigilantes in ea in gratiarum actione"
  },
  {
    "book": "COL",
    "chapter": 4,
    "verse": 3,
    "content": "orantes simul et pro nobis ut Deus aperiat nobis ostium sermonis ad loquendum mysterium Christi propter quod etiam vinctus sum"
  },
  {
    "book": "COL",
    "chapter": 4,
    "verse": 4,
    "content": "ut manifestem illud ita ut oportet me loqui"
  },
  {
    "book": "COL",
    "chapter": 4,
    "verse": 5,
    "content": "in sapientia ambulate ad eos qui foris sunt tempus redimentes"
  },
  {
    "book": "COL",
    "chapter": 4,
    "verse": 6,
    "content": "sermo vester semper in gratia sale sit conditus ut sciatis quomodo oporteat vos unicuique respondere"
  },
  {
    "book": "COL",
    "chapter": 4,
    "verse": 7,
    "content": "quae circa me sunt omnia vobis nota faciet Tychicus carissimus frater et fidelis minister et conservus in Domino"
  },
  {
    "book": "COL",
    "chapter": 4,
    "verse": 8,
    "content": "quem misi ad vos ad hoc ipsum ut cognoscat quae circa vos sunt et consoletur corda vestra"
  },
  {
    "book": "COL",
    "chapter": 4,
    "verse": 9,
    "content": "cum Onesimo carissimo et fideli fratre qui est ex vobis omnia quae hic aguntur nota facient vobis"
  },
  {
    "book": "COL",
    "chapter": 4,
    "verse": 10,
    "content": "salutat vos Aristarchus concaptivus meus et Marcus consobrinus Barnabae de quo accepistis mandata si venerit ad vos excipite illum"
  },
  {
    "book": "COL",
    "chapter": 4,
    "verse": 11,
    "content": "et Iesus qui dicitur Iustus qui sunt ex circumcisione hii soli sunt adiutores in regno Dei qui mihi fuerunt solacio"
  },
  {
    "book": "COL",
    "chapter": 4,
    "verse": 12,
    "content": "salutat vos Epaphras qui ex vobis est servus Christi Iesu semper sollicitus pro vobis in orationibus ut stetis perfecti et pleni in omni voluntate Dei"
  },
  {
    "book": "COL",
    "chapter": 4,
    "verse": 13,
    "content": "testimonium enim illi perhibeo quod habet multum laborem pro vobis et pro his qui sunt Laodiciae et qui Hierapoli"
  },
  {
    "book": "COL",
    "chapter": 4,
    "verse": 14,
    "content": "salutat vos Lucas medicus carissimus et Demas"
  },
  {
    "book": "COL",
    "chapter": 4,
    "verse": 15,
    "content": "salutate fratres qui sunt Laodiciae et Nympham et quae in domo eius est ecclesiam"
  },
  {
    "book": "COL",
    "chapter": 4,
    "verse": 16,
    "content": "et cum lecta fuerit apud vos epistula facite ut et in Laodicensium ecclesia legatur et eam quae Laodicensium est vos legatis"
  },
  {
    "book": "COL",
    "chapter": 4,
    "verse": 17,
    "content": "et dicite Archippo vide ministerium quod accepisti in Domino ut illud impleas"
  },
  {
    "book": "COL",
    "chapter": 4,
    "verse": 18,
    "content": "salutatio mea manu Pauli memores estote vinculorum meorum gratia vobiscum amen"
  }
]